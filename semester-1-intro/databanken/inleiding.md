# Inleiding

Een database \(of gegevensbank\) is een verzameling gegevens \(of data\) die door één of meerdere gebruikers \(of users\) simultaan kunnen gemanipuleerd worden. 

De aard van gegevens die in een database worden opgeslagen, benadrukt het belang van een database voor een organisatie. Een kaartenbaksysteem is geen database. De geautomatiseerde bestanden van banken zullen waarschijnlijk wel vervat zitten in een database. 

Gegevens in een database zijn pas waardevol als er iets mee gedaan wordt. De gegevens in een database worden beheerd door een database management systeem. 

Door toedoen van een dbms kunnen de databasegegevens worden beheerd.   
Het dbms moet er onder andere over waken dat de integriteit van de database behouden blijft. “Waken over integriteit” betekent bijvoorbeeld dat het juiste telefoonnummer bij de juiste persoon blijft horen.   
Maar het DBMS doet veel meer. Zonder dbms is het onmogelijk gegevens in een database onder andere te bekijken, te wijzigen, te verwijderen... Alleen het dbms weet waar en hoe de gegevens opgeslagen zijn in de database. 

Een dbms zal uiteraard nooit uit zichzelf de gegevens in een database opzoeken, wijzigen of verwijderen. Om dit te doen is steeds een specifieke opdracht van de gebruiker nodig. Bijvoorbeeld: verander het telefoonnummer van Jan Claessens van 02 568 95 65 in 03 574 23 84. 

Hoe geeft de gebruiker zijn opdracht aan het DBMS? De meeste DBMS beschikken daartoe over een eigen taal. Die taal bestaat uit commondo”s en een syntax, ttz. regels over hoe de commando”s gecombineerd mogen worden. Deze regels gelijken een beetje op de regels die wij hanteren wanneer we Nederlands spreken. “Ga op die bank zitten” is een verstaanbare opdracht, “bank daar zitten ga op” is dat niet.

De regels van de talen waarmee men opdrachten kan geven aan een DBMS zijn echter veel stricter dan de regels voor het nederlands: ze laten geen ruimte voor fouten. Een komma verkeerd volstaat om de opdracht onverstaanbaar en dus onuitvoerbaar te maken. 

We kunnen stellen dat de behoefte bestond aan een uniforme taal om gegevens op te vragen, weg te schrijven, te veranderen, enz.

