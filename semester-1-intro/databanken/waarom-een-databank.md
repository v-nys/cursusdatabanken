# Waarom een databank?

Enkele voorname redenen zijn onder meer: 

**Compactheid**   
Normaliter \(zeer waarschijnlijk\) neemt een database minder plaats in dan bijvoorbeeld al de gegevens op papier. 

**Snelheid**   
De gegevens worden in normale omstandigheden sneller aangepast/ opgezocht/gewijzigd \(o.a. door de gecentraliseerde opslag\). 

**Up to date**   
Doordat de aanpassingen normaal minder werk vragen \(cfr. applicatie\) dan wanneer men nog zou spreken van een papieren opslag van gegevens, zullen deze gegevens sneller \(en waarschijnlijk ook correcter\) worden aangepast. 

**Uniek**   
Het is de bedoeling van een database om gegevens zo uniek mogelijk bij te houden, ttz. dat bepaalde gegevens slechts één keer worden bijgehouden in de database. Dit heeft uiteraard als bijzonder voordeel dat er in die gevallen zeker geen verwarring zal bestaan omtrent hun betekenis/waarde. 

**Gemeenschappelijk**   
Afhankelijk van een hele reeks factoren kunnen bepaalde of alle gegevens gemeenschappelijk zijn. 

**Veilig**   
Een database kan beveiligd worden, bv. enkel de DBA \(database administrator\) kan alles. De andere gebruikers zijn in bepaalde mate beperkt in hun toegang en mogelijkheden op de database; Aan de zgn. gebruikers kunnen bijvoorbeeld enkel leesrechten worden toegestaan of beperkte schrijfrechten en dan nog specifiek enkel schrijfrechten voor bijvoorbeeld bepaalde gegevens. 

**Backup van de gegevens**   
Door het veilig stellen van gegevens op externe dragers.

**Standaardisatie**   
Hierbij spreken we o.a. over standaard naamgeving binnen de database en het formaat van gegevens \(bv. alle telefoonnummers en datums worden op dezelfde manier getoond\), ook wel eens een centrale documentatie, enz. 

**Integriteit**   
Dit door een controle op de invoer van gegevens in te bouwen. 

**Relationele integriteit**   
Doordat er bepaalde relaties \(verbindingen/verbanden\) bestaan tussen de onderliggende gegevens, kunnen deze gegevens onderling gecontroleerd worden. \(bv. men mag geen bestelling aanvaarden van een niet bestaande klant\) 

**Gegevensonafhankelijkheid**   
Hiervoor is het van groot belang een grondige analyse te bewerkstelligen. Enkele voorbeelden van de gegevensonafhankelijkheid zijn: enkel opslag van karakters \(ASCII, EBCDIC enz.\), een bepaalde codering van de op te slagen gegevens \(bv. 1= hout, 2= metaal, enz.\). Ook, de mogelijkheid om de fysieke opslag van gegevens te wijzigen zonder dat de applicatieprogramma”s beïnvloed worden.

