# Waarom een databank?

{% hint style="success" %}
[Kennisclip voor deze inhoud](https://youtu.be/v85Da8T5X2E)
{% endhint %}

* **Compactheid**: Normaal gesproken \(zeer waarschijnlijk\) neemt een database minder plaats in dan bijvoorbeeld al de gegevens op papier.
* **Snelheid**: De gegevens worden in normale omstandigheden sneller aangepast/opgezocht/gewijzigd \(o.a. door de gecentraliseerde opslag\).
* **Up to date**: Doordat de aanpassingen normaal minder werk vragen dan wanneer men nog zou spreken van een papieren opslag van gegevens, zullen deze gegevens sneller \(en waarschijnlijk ook correcter\) worden aangepast.
* **Uniek**: Het is de bedoeling van een database om gegevens zo uniek mogelijk bij te houden. Anders gezegd, het is de bedoeling dat bepaalde gegevens slechts één keer worden bijgehouden in de database. Dit heeft uiteraard als bijzonder voordeel dat er in die gevallen zeker geen verwarring zal bestaan omtrent hun betekenis/waarde.
* **Gemeenschappelijk**: Afhankelijk van een hele reeks factoren kunnen bepaalde of alle gegevens gemeenschappelijk zijn. Meerdere gebruikers kunnen er dus tegelijkertijd mee werken.
* **Veilig**: Een database kan beveiligd worden, bv. enkel de DBA \(database administrator\) kan alles. De andere gebruikers zijn in bepaalde mate beperkt in hun toegang en mogelijkheden op de database; Aan de gewone gebruikers kunnen bijvoorbeeld enkel leesrechten worden toegestaan of beperkte schrijfrechten. Vaak gaat het dan nog enkel om schrijfrechten voor bepaalde gegevens.
* **Backup van de gegevens**: Door het veilig stellen van gegevens op externe dragers \(harde schijf, cassette,...\) is het makkelijk een kopie te maken.
* **Standaardisatie**: De voorstelling van gegevens ligt in veel soorten databanken vast. Het is dus niet aan de gebruiker om zelf een geschikt formaat te kiezen bijvoorbeeld een datum voor te stellen.
* **Integriteit**: Dit door een controle op de invoer van gegevens in te bouwen. Een databank kan bijvoorbeeld vereisen dat een bepaalde waarde een getal voorstelt tussen 1 en 50, een datum, een stuk tekst van maximaal 100 karakters, enzovoort.
* **Relationele integriteit**: Dit is een specifiekere vorm van integriteit. Doordat er bepaalde relaties \(verbindingen/verbanden\) bestaan tussen de onderliggende gegevens, kunnen deze verbanden gecontroleerd worden. "Relationele integriteit" betekent dat al deze verbanden gerespecteerd worden. Bijvoorbeeld: elke aankoop is gelinkt aan een klant; er is geen aankoop die niet door een klant is uitgevoerd.

Let op: er bestaan verschillende soorten databanken en deze hebben niet allemaal dezelfde voordelen in dezelfde mate. Maar in het algemeen kan je wel stellen dat dit voordelen zijn ten opzichte van een papieren administratie of een verzameling Office bestanden.

