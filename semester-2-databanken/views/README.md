# Views

Een view is een zogeheten virtuele tabel die gebaseerd is op het resultaat van een query.

Een view zou je dus als een zogeheten opgeslagen query kunnen bekijken. De data van een view worden evenwel niet opgeslagen in de database, de gegevens worden telkens opnieuw uit tabellen opgehaald op basis van de query en dit wanneer betreffende view wordt geconsulteerd.

Een view, gebaseerd op een query, kun je op exact dezelfde manier benaderen als een gewone tabel en je kan hierbij tevens join statements hanteren. M.a.w. wanneer je een view hebt gecreëerd, kan je deze view benaderen als een gewone tabel en een nieuwe query schrijven die bv. data uit de view en een andere 'echte' tabel haalt.

Een view bevat rijen en kolommen zoals een 'echte' tabel. 

Een view is dus het resultaat van een query en kan kolommen bevatten dewelke afkomstig zijn uit verschillende tabellen.

Views gebruiken de sleutelwoorden die we kennen uit de DDL. Ze worden gecreëerd als "virtuele tabellen", dus het is logisch dat ze syntax gebruiken die gelijkaardig is aan die voor het creëren van gewone tabellen.

{% hint style="info" %}
[https://www.mysqltutorial.org/mysql-views-tutorial.aspx](https://www.mysqltutorial.org/mysql-views-tutorial.aspx)
{% endhint %}



