# Labo oefeningen

## Vakantieclub

  
Teken een entity relationship diagram \(ERD\) voor volgende situatie.

Vakantieclub SummerParks wil zijn klanten regelmatig mailen met promoties en informatie over vakantieverblijven, en dit gericht op het voorkeurprofiel van de klant.

1. Van elke klant houden ze naam, voornaam, adres, telefoon en een uniek klantennummer bij.
2. Van elk vakantieverblijf houden ze naam, regio, prijscategorie en profielen \(sportief, kindvriendelijk, cultureel, ...\) bij. Er is ook een unieke code per vakantieverblijf.
3. Van elke klant houden ze ook bij welk profiel zijn voorkeur heeft.

## Reservaties

  
Teken een entity relationship diagram \(ERD\) voor volgende situatie.

1. In een bedrijf moeten personeelsleden regelmatig interne vergaderingen of voordrachten organiseren. Hiervoor zijn een aantal vergaderruimten voorzien. Men moet deze vooraf reserveren bij het algemeen secretariaat. Daar kan men ook bepaalde apparatuur \(beamers, overheadprojectoren, laptops, geluidsinstallatie,...\) lenen, als men deze nodig heeft bij de vergadering.
2. Elk lokaal heeft een uniek lokaalnummer en een omschrijving. Per lokaal houden we verder ook bij voor hoeveel personen het maximaal geschikt is, en in welke bedrijfsvestiging het lokaal gelegen is.
3. Elk apparaat heeft een uniek nummer en een omschrijving. We houden ook het serienummer van de producent bij en een aankoopwaarde.
4. Personeelsleden hebben een uniek personeelsnummer, een naam en voornaam, en een \(intern\) telefoonnummer. We houden ook bij op welke dienst ze werkzaam zijn.
5. Het secretariaat wil voor elke reservatie bijhouden wie welk lokaal en welke apparatuur gereserveerd heeft, de datum met begin- en eindtijdstip, en een korte motivatie.
6. Voor apparatuur moet de ontlener bovendien een borg moet betalen bij het secretariaat. De borg is voor elk afzonderlijk apparaat. Het secretariaat ontvangt en registreert de borg. Bij terugbrengen van het apparaat krijgt men de borg terug. Ook die terugbetaling wordt geregistreerd.

