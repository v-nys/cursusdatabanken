# Data dictionary

Zoals we reeds hebben begrepen bevat een database heel veel gegevens. Het is daarom aan te raden om ervoor te zorgen dat er een data dictionary bestaat. Dit is in feite een beschrijving van de database. Bij wijze van voorbeeld kan gesteld worden dat een datum in het formaat dd/mm/yyyy moet ingevoerd worden en dus niet in het formaat mm/dd/yyyy.

Een data dictionary is vooral zinvol en nuttig om de gebruiker van de database aan te geven in welke vorm er gegevens kunnen worden ingevoerd. Ook is een data dictionary uitermate zinvol om de programmeur in staat te stellen foutieve invoer in het programma op te vangen.

Een data dictionary noemen we ook wel eens een databank over een databank \(of een meta-databank\). In MySQL kan je deze metadata terugvinden in de databank met de naam "sys".

